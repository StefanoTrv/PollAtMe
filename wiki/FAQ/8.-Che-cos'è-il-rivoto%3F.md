Il rivoto è un meccanismo esclusivo di ScegliMeglio che ha lo scopo di mostrare a votanti e creatori le potenzialità e i vantaggi del Giudizio Maggioritario rispetto ai metodi più "classici" come quello a Preferenza Singola o Shulze.

Il rivoto, come suggerisce il nome, permette ai votanti di inserire una nuova preferenza utilizzando il Giudizio Maggioritario a una scelta votata precedentemente con Preferenza Singola o Metodo Shulze.

Inserendo la nuova preferenza il sistema si assicura che questa sia coerente con la preferenza espressa con il metodo originario (ad esempio, se nella Preferenza Singola ho votato A, allora mi aspetto che nel Giudizio Maggioritario l'alternativa A ottenga il giudizio maggiore o uguale a quello di tutte le altre alternative). In caso di incoerenza questa viene segnalata all'utente, il quale può decidere se modificare la preferenza o se inviarla comunque.

Il rivoto è possibile solamente subito dopo aver espresso la prima preferenza.

Non è previsto rivoto per le scelte che già prevedono il Giudizio Maggioritario come modalità di voto.